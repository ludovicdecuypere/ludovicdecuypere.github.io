---
title: "VDAB vacatures 2025"
description: "Een visualisatie met Datawrapper van ontvangen vacatures door VDAB in 2025"
date: 2026-01-29
categories: [datavisualisatie, data wrangling, datawrapper, vacaturecijfers, vdab, Dutch]
citation:
  url: https://ludovicdecuypere.github.io/posts/2026-01-24-datavis_vdab/
image: 2026-01-29-blog-image.png
draft: false
bibliography: references.bib
format:
  html:
    theme: [lux, mystyle_main.scss, mystyle_blog.scss]
---

Datawrapper is een gebruiksvriendelijke online visualisatietool die ik soms gebruik om eenvoudige figuren te maken. Hier heb ik de ontvangen VDAB-vacatures voor 2025 gevisualiseerd. Alhoewel het relatief eenvoudig is om een dergelijke figuur te maken, moet de data in het juiste formaat ingegeven worden. In deze blog ga ik niet in op de praktische stappen in Datawrapper -- die zijn vrij gemakkelijk te volgen. De grootste uitdaging om data te visualiseren is meestal het correcte dataformaat, en dat is zeker het geval bij online tools (zoals datawrapper, maar ook flourish, e.d.). Een cruciaal verschil dat je moet begrijpen om je data te visualiseren is tussen het lange "tidy" formaat en samengevatte of geaggregeerde data. Onder de figuur geef wat toelichting bij dit onderscheid.

```{=html}
<iframe title="Volgens VDAB-cijfers waren huishoudhulp, leerkracht secundair onderwijs en verpleegkundige de drie meest gezochte beroepen in 2025. Samen  vertegenwoordigden zij 15% van alle ontvangen vacatures." aria-label="Bar Chart" id="datawrapper-chart-kATxq" src="https://datawrapper.dwcdn.net/kATxq/1/" scrolling="no" frameborder="0" style="width: 0; min-width: 100% !important; border: none;" height="14721" data-external="1"></iframe><script type="text/javascript">window.addEventListener("message",function(a){if(void 0!==a.data["datawrapper-height"]){var e=document.querySelectorAll("iframe");for(var t in a.data["datawrapper-height"])for(var r,i=0;r=e[i];i++)if(r.contentWindow===a.source){var d=a.data["datawrapper-height"][t]+"px";r.style.height=d}}});</script>
```

Om een deze figuur te maken, creëerde ik eerst een tabel met met het online dashboard van [Arvastat](https://arvastat.vdab.be/). Vervolgens exporteerde ik de tabel naar een Excel werkblad. Die gegevens heb ik verder opgemaakt om te uploaden in Datawrapper.

Het klaar maken van de data ter voorbereiding van de visualisatie is allicht de moeilijkste stap in het visualisatieproces.

Bovenstaande figuur is gebaseerd op samengevatte of geaggregeerde data in tabelvorm, zoals weergegeven in @tbl-aggr. Deze tabel bestaat uit twee kolommen:

| Beroep                         | Aantal |
|--------------------------------|:------:|
| Huishoudhulp-poetshulp         | 17403  |
| Leerkracht secundair onderwijs | 12055  |
| Verpleegkundige                | 10676  |
| ...                            |  ...   |

: Tabel die klaar is om te kopiëren naar Datawrapper {#tbl-aggr .striped .hover}

De data werd hier samengevat op het niveau van beroep. Met andere woorden, voor elk beroep hebben we in de volgende kolom het aantal vacatures. De data wordt in dit formaat aangeleverd in het online dashboard van de VDAB.

Maar stel dat we zouden beginnen van het niveau van de vacatures zelf, dan zouden we starten van een dataset zoals in @tbl-long:

| Vacature          |             Beroep             |
|-------------------|:------------------------------:|
| vacaturebericht 1 | Leerkracht secundair onderwijs |
| vacaturebericht 2 | Leerkracht secundair onderwijs |
| vacaturebericht 3 |          huishoudhulp          |
| vacaturebericht 4 |          huishoudhulp          |
| vacaturebericht 5 |          huishoudhulp          |
| ...               |              ...               |

: Een dataset met vacatureberichten en informatie over het gevraagde beroep in het lange dataformaat. {#tbl-long .striped .hover}

In deze dataset hebben we 1 rij voor elke vacature. Elke vacature is geannoteerd voor beroep.

Dit is het zogenaamde lange dataformaat (ook wel het "tidy" dataformaat genoemd), waarbij elke observatie 1 rij heeft in de dataset.

Om tot de eerdere geaggregeerde dataset te komen, moeten we het lange dataformaat samenvatten waarbij we voor elk beroep het aantal vacatures optellen (de optelling is hier dus de samenvatting).

In Excel kunnen we de voor elk beroep de aantallen samentellen aan de hand van een draaitabel. In R [@base] zouden we de `table()` functie kunnen gebruiken.

De grootste uitdaging bij het visualiseren van data is het omzetten van de data naar het juiste formaat. In datawrapper is het bijvoorbeeld niet mogelijk om het lange dataformaat in te geven en om vervolgens de staafdiagram te maken. Je hebt het geaggregeerde dataformaat nodig.

In het Engels spreekt men van "data wrangling"; je worstelt, wringt, en kneedt de data in de juiste vorm – soms met veel geduld, altijd zonder geweld.

Mits het juiste dataformaat is het visualiseren van de data kinderspel. Met een online omgeving als datawrapper kun je op een vrij gebruiksvriendelijze mooie visualisaties maken. Het enige nadeel is dat je als gebruiker wat meer gebonden bent aan bepaalde standaardinstellingen dan wanneer je andere software gebruikt.

Happy data visualisation!
